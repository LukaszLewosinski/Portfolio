
ID - dzięki niemu w łatwy sposób możemy zlokalizować dane zgłoszenie.

Tytuł - bardzo ważna i najtrudniejsza do stworzenia część zgłoszenia. Tytuł powinien nam mówić co konkretnie nie działa i gdzie 
(w którym module). Aby podać lokalizację błędu możemy użyć na początku zgłoszenia nawiasów kwadratowych np. [Ustawienia]. 
Należy pamiętać, że tytuł nie powinien być zbyt długi, ani zbyt ogólny.

Środowisko - system operacyjny, przeglądarka, podzespoły komputera, rozdzielczość ekranu, itp.

Wersja testowanej aplikacji - środowisko (np. deweloperskie, testerskie) i nr wersji aplikacji, na której został znaleziony błąd. 
Jeżeli nie podamy konkretnej wersji oprogramowania mamy duże szanse, aby usłyszeć słynne "u mnie działa" od dewelopera.

Priorytet - określa, jak szybko dane zgłoszenie powinno zostać naprawione oraz jak duży wpływ ma na działanie oprogramowania.

Autor - najlepiej jest, gdy testy potwierdzające wykonuje ta sama osoba, która zgłosiła błąd, gdyż zajmie jej to najmniej czasu.
 Dodatkowo, jeżeli deweloper będzie miał jakieś pytania dotyczące zgłoszenia, będzie wiedział do kogo ma się zwrócić po wyjaśnienie 
 lub pomoc w reprodukcji błędu.

Warunki wstępne - wszystkie warunki, które muszą zostać spełnione, aby móc zreprodukować błąd. Mogą to być akcje wykonane w programie 
(np. użytkownik jest zalogowany jako mentor) lub działające w tle inne programy (np. firewall, antywirus, itp.).

Kroki/Szczegółowy opis - instrukcje krok po kroku, co należy zrobić aby zreprodukować dany błąd. Jeżeli błąd występuje 
tylko dla konkretnych danych testowych to powinniśmy je tu koniecznie zawrzeć.

Rzeczywisty rezultat - jak zachowała się aplikacja. Należy tu opisać niepoprawne działanie funkcjonalności.

Załączniki - wszystkie dodatkowe załączniki, które mogą pomóc w reprodukcji błędu, np. URL, screen, filmik, logi.

Reprodukowalność - określa jak często udaje się odtworzyć błąd. Przed zarejestrowaniem błędu powinniśmy spróbować go chociaż raz
 zreproduktować. 

Jeżeli nam się nie uda należy wykonać więcej prób i określić jaka jest reprodukowalność błędu. Gdy uda nam się 3 razy na 10 prób
 możemy ocenić reprodukowalność na 30%. Jeżeli nie określimy stopnia reprodukowalności, a deweloperowi nie uda się odtworzyć błędu 
 za pierwszym razem, nasze zgłoszenie zostanie prawdopodobnie odrzucone, a my usłyszymy słynne "u mnie działa".
Oczekiwany rezultat - spodziewany poprawny rezultat wykonanych kroków.

Kategoria (typ) - możemy stworzyć własne kategorie błędów co pozwoli nam później na łatwe zidentyfikowanie obszarów, w których
występuje największe zagęszczenie błędów.